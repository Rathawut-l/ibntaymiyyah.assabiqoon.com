---
title: อิมามอัซซะฮะบีย์ ชื่นชมชัยคุลอิสลามอิบนุตัยมิยะฮ์
date: 2017-05-28 21:08:15
categories:
  - praise
tags:
---

อิมามอัซซะฮะบีย์ ได้กล่าวถึงผู้ที่เป็นครูของท่าน ผู้ยิ่งใหญ่แห่งโลกอิสลามท่านหนึ่ง นั่นคือ อิบนุตัยมิยะฮฺ ไว้ในหนังสือ (ตัสกิเราะตุลหุฟฟาศ) หน้า 1496-1497

الشيخ الإمام العلامة الحافظ الناقد الفقيه المجتهد المفسر البارع شيخ الإسلام علم الزهاد نادرة العصر تقي الدين أبو العباس أحمد بن المفتي شهاب الدين عبد الحليم ...

อัชชัยคฺ อัลอิมาม (ผู้นำ) อัลอัลลามะฮฺ (ผู้ทรงความรู้อย่างมากมาย) อัลหาฟิซ (ผู้จดจำหะดิษอย่างมากมาย) อัลนากิด (นักวิพากษ์) อัลฟะกีฮฺ (นักนิติศาสตร์) อัลมุจญฺตะฮิด (นักวินิจฉัย) อัลมุฟัสสิร (นักอรรถาธิบายอัลกุรอาน) อัลบาริอฺ (ผู้เชี่ยวชาญ) ชัยคุลอิสลาม สัญลักษณ์แห่งความสมถะ ผู้หาตัวจับยากแห่งยุคสมัย ตะกียุดดีน อบุลอับบาส อะหฺมัด อิบนุลมุฟตีย์ ชิฮาบุดดีน อับดุลหะลีม [อิบนุ ตัยมิยะฮฺ]...

وكان من بحور العلم، ومن الأذكياء المعدودين، والزهاد الأفراد، والشجعان الكبار، والكرماء الأجواد، أثنى عليه الموافق والمخالف، وسارت بتصانيفه الركبان، لعلها ثلاث مائة مجلد.

และท่านนั้นเป็นหนึ่งจากมหาสมุทรแห่งความรู้ เป็นหนึ่งจากผู้ที่ฉลาดปราดเปรื่องที่หาได้ยาก เป็นผู้สมถะที่เป็นหนึ่งไม่มีใครเหมือน เป็นผู้กล้าหาญอย่างยิ่งนัก เป็นผู้มีใจบุญสุนทาน ท่านนั้นได้รับการสรรเสริญจากผู้ที่มีความเห็นตรงกับท่าน และจากผู้ที่ขัดแย้งกับท่าน และท่านนั้นมีชื่อเสียงเนื่องด้วยผลงานของท่านที่ผู้คนนำไปเผยแผ่ และบางทีจำนวนของมันอาจถึง 300 เล่มก็ว่าได้...

وقد انفرد بفتاوى نيل من عرضه لأجلها وهي مغمورة في بحر علمه, فالله تعالى يسامحه ويرضى عنه فما رأيت مثله. وكل واحد من الأمة فيؤخذ من قوله ويترك فكان ماذا؟ أهـــ

และท่านได้ชี้ขาดปัญหาบางอย่าง (ฟัตวา) ที่ไม่เหมือนผู้ใด ทำให้เกียรติของท่านนั้นได้ถูกโจมตีเนื่องเพราะมัน (การฟัตวานั้น) แต่สิ่งเหล่านี้ก็ถูกบดบัง มองข้ามอันเนื่องจากความรู้อันกว้างขวางดั่งมหาสมุทรของท่าน และขออัลลอฮฺ ผู้ทรงสูงส่ง ได้อภัยโทษ และพึงพอใจต่อท่าน และฉันนั้นไม่เคยเห็นผู้ใดเหมือนกับท่าน และคำพูดของทุกๆคน (ในประชาชาตินี้) จะถูกยึดเอามา หรือละทิ้งมัน . แล้วมีปัญหาอะไรอีกหรือจากที่ได้กล่าวมาแล้ว